# -*- mode: mandoku-view; -*-
#+DATE: 2015-08-29 00:48:10.211156
#+TITLE: 洞靈真經
#+PROPERTY: DZID  DZ0747
#+PROPERTY: SOURCE  正統道藏，三家本，1988，16—731 三卷 洞神部玉訣類
#+PROPERTY: BASEEDITION HFL
#+PROPERTY: WITNESS HFL
#+PROPERTY: LASTPB 
#+PROPERTY: JUAN 1
#+PROPERTY: ID KR5c0141
<pb:KR5c0141_HFL_001-001a>¶
洞靈眞經卷上璧十三¶
　　　　　　　何璨注¶
　　　全道篇第一(夫心冥虚極德洞玄微/功並四時蒼生自化)¶
亢倉子居羽山之顔三年¶
　羽山尚書禹貢在徐州舜典云殛鯀于羽¶
　山蓋在東裔後屬魯顔山之南面也莊子¶
　引此章云北居㟪壘之山即此山是也¶
俗無疵癘而仍穀熟¶
　賢聖之居天祐神助近無疵癘而五穀豐¶
　稔頻熟曰仍也¶
<pb:KR5c0141_HFL_001-001b>¶
其俗竊相謂曰亢倉子始來吾鮮然異之¶
　鮮然驚異之貌也異其虚懷寂泊不在近¶
　情¶
今吾日計之不足歲計之有餘其或聖者耶¶
　驗其利益故疑之爲聖人¶
盍相與尸而祝之社而稷之乎¶
　盍何不也既蒙厚利欲立爲君何不建置¶
　宗廟並及社稷尸穀祝祭南面事之者乎¶
亢倉子聞之色有不釋其徒黶啜從而啓之¶
　黶啜亢倉子之門人也欲允衆心故從而¶
<pb:KR5c0141_HFL_001-002a>¶
　啓之¶
亢倉子曰吾聞至人尸居環堵之室而百姓¶
猖狂不知其所如往¶
　至人冥心絶慮有類於尸無事蕭然獨居¶
　環堵蒼生欣慕共往歸依察其所歸非由¶
　知者也¶
今以羽俗子父竊竊焉將俎豆予我其的之¶
人耶¶
　竊竊私議之謂也我本棲隱全道任眞今¶
　乃俎豆相尊反成人之標的也¶
<pb:KR5c0141_HFL_001-002b>¶
吾是以不釋於老聃之言¶
　老聃言我無爲而民自化我無事而民自¶
　足我好靜而民自正今乃反此故不釋然¶
黶啜曰不者¶
　不者猶不然也¶
夫尋常之汙巨魚無所還其體而鯢鰌(音/爲)¶
之制步仞之丘巨獸無所隱其軀而㜸狐¶
之祥¶
　八尺曰尋倍尋曰常汙池也還迴也鯢小¶
　魚而有脚制猶專擅也六尺曰步七尺曰¶
<pb:KR5c0141_HFL_001-003a>¶
　仞㜸祅也祥善也言小水不能容巨魚小¶
　丘不能藏大獸喻亢倉道德既高必須厚¶
　禄也¶
且也尊賢豈(音/事)能嚮善就利自堯舜以固然¶
而況羽俗乎先生其聽矣亢倉子曰譆來¶
　譆歎聲也怪其不達己志故發譆歎將欲¶
　告之遠致故呼之曰來也¶
夫二子者知乎¶
　二子堯舜也知乎言豈知也¶
函車之獸介而離山罔罟制之吞舟之魚蕩¶
<pb:KR5c0141_HFL_001-003b>¶
而失水螻蟻苦之故鳥獸居欲其高魚鱉居¶
欲其深夫全其形生之人藏其身也亦不厭¶
深渺而已¶
　函盈也介孤介也渺遠也¶
吾語若大亂之本祖乎堯舜之間其音終存¶
乎千代之後千代之後必有人與人相食者¶
矣¶
　若汝也夫事有先成後敗始吉終凶胡可¶
　必耶故堯舜襌讓光一時之美迹流後代¶
　成篡弑之禍故莊子云堯舜讓而帝之噲¶
<pb:KR5c0141_HFL_001-004a>¶
　讓而絶湯武爭而王白公爭而滅斯其效¶
　歟夫唯不立善名者則事跡宜絶無所企¶
　慕耳¶
言未男子榮之樗色蹵然膝席曰樗年運¶
而長矣將奚以託業以豈斯言¶
　榮之樗莊子所謂南榮趎也既聞高義深¶
　欲蹵然變色歛膝于席願垂告示以敬事¶
　此言¶
亢倉子曰全汝形抱汝生無使汝思慮營營¶
若此緒年或可以及此言¶
<pb:KR5c0141_HFL_001-004b>¶
　營營運動不息也緒終也全形抱生不運¶
　思慮虚心冥寂道自居之若此終年可及¶
　此言也¶
雖然吾才小不足以化子子胡不南謁吾師¶
聃¶
　聃老子之字也¶
亢倉子既謝榮之樗不釋羽俗而龍已乎天¶
下¶
　謝猶遣也不釋羽俗潜遁而遊如龍變化¶
　與時昇降¶
<pb:KR5c0141_HFL_001-005a>¶
水之性欲清土者滑(音/骨)之故不得清人之性¶
欲壽物者滑之故不得壽¶
　滑亂也人性壽考爲外物所亂故使不終¶
　天年¶
物也者所以養性也今世之惑者多以性養¶
物則不知輕重也¶
　衣食養性不可一日而無而惑者乃損性¶
　以求物物愈積而性愈傷殊不知性重而¶
　物輕蓋倒置者也¶
是故聖人之於聲色滋味也利於性則取之¶
<pb:KR5c0141_HFL_001-005b>¶
害於性則捐之此全性之道也萬人操弓¶
(音/共)射一招招無不中萬物章章以害一生生¶
無不傷¶
　捐棄也操持也招射的也章章猶擾擾也¶
故聖人之制萬物也全其天也¶
　聖人抑制萬物不使傷性以全天眞¶
天全則神全矣神全之人不慮而通不謀而¶
當精照無外志凝宇宙德若天墜然上爲天¶
子而不驕下爲匹夫而不惛此之爲全道之¶
人¶
<pb:KR5c0141_HFL_001-006a>¶
　神全之人智慮充溢精明照於無外志氣¶
　凝乎宇宙覆載之德同乎天地雖貴爲天¶
　子賤爲匹夫不以窮達而迴其志者也¶
心平正不爲外物所誘曰清清而能乆則明¶
明而能乆則虚虚則道全而居之秦佚死亢¶
倉子哭之¶
　秦佚古之有道者蓋老子之友也¶
其伇曰天下皆死先生何哭也¶
　伇謂門人充使伇也死生之道古今是常¶
　達人體之不哭可也¶
<pb:KR5c0141_HFL_001-006b>¶
亢倉子曰天下皆哭安得不哭¶
　順物而哭雖哭而非哭也¶
其伇曰哭者必哀而先生未始哀何也¶
　未始猶未嘗也世人之哭必生哀痛今先¶
　生雖哭不見悲傷敢問何故也¶
亢倉子曰舉天下之吾無與樂安所取哀¶
　夫有樂必有哀人之常情也達人大觀豈¶
　有踈親既不與爲樂亦無所取哀¶
蜕墜之謂水蜕水之謂氣蜕氣之謂虚蜕虚¶
之謂道¶
<pb:KR5c0141_HFL_001-007a>¶
　蜕者免脱之謂也夫脱地之謂水脱水之¶
　謂氣脱氣之謂虚脱虚之謂道猶至人不¶
　係情於哀樂然後爲極也¶
虚者道之體靖者道之地理者道之綱識者¶
道之目¶
　言至人能虚能靜有識有理者則能契道¶
　之形體知道之綱目¶
道所以保神德所以弘量禮所以齊儀物所¶
以養體¶
　四者皆可以資身不可暫無也¶
<pb:KR5c0141_HFL_001-007b>¶
好質白之物者以黑爲汙好質黑之物者以¶
白爲汙吾又安知天下之正潔汙哉由是不¶
主物之潔汙矣夫瞀視者以黈爲赤以蒼爲¶
玄吾乃今所謂皂白安知識者不以爲頳黄¶
吾又安知天下之正色哉由是不遁物之色¶
矣¶
　瞀風眩也黈黄色也頳赤色也夫有風眩¶
　之疾者視物不能審也故以黄爲赤以青¶
　爲黑亦猶凡俗之情妄執潔汙雖有大聖¶
　孰能正之故不主一其潔汙不流遁於衆¶
<pb:KR5c0141_HFL_001-008a>¶
　色也¶
夫好貨甚者不見他物之可好好馬甚者不¶
見他物之可好好書甚者不見他物之可好¶
吾又安知天下之果可好者果可惡者哉由¶
是不見物之可以保戀矣無能滑吾仧(音/長)矣¶
　果决定也保猶懷也¶
陳懷君柳使其大夫禱行聘於魯¶
　懷君謚也柳名也禱陳大夫之名也¶
叔孫卿私曰¶
　叔孫氏世爲魯卿也¶
<pb:KR5c0141_HFL_001-008b>¶
吾國有聖人若知之乎¶
　聖人謂仲尼也¶
陳大夫曰奚以果明其聖叔孫卿曰能廢心¶
而用形¶
　聖境超殊非凡情所測徒見其能應接世¶
　務便證以爲聖人豈知其所聖哉¶
陳大夫曰弊邑則小亦有聖人異於所聞曰¶
聖人誰陳大夫曰有亢倉子者偏得老聃¶
之道¶
　門人之中最爲稱首故曰偏得也¶
<pb:KR5c0141_HFL_001-009a>¶
其能用耳眎而目聽定公聞而異焉使叔孫¶
氏報聘且致亢倉子待以上卿之禮亢倉子¶
至賔于亞寢¶
　亞寢公之次殿¶
魯公卑辭以問之亢倉子曰吾能聽視不用¶
耳目非能易耳目之所用告者過也公曰孰¶
如是寡人增異矣其道若何寡人果願聞之¶
亢倉子曰我體合於心心合於氣氣合於神¶
神合於無其有介然之有唯然之音雖遠際¶
八荒之表邇在眉睫之内來干我者吾必盡¶
<pb:KR5c0141_HFL_001-009b>¶
知之迺不知是我七竅手足之所覺六腑¶
五臟心慮之所知其自知而已矣¶
　心形泯合神氣冥符洞然至忘與無同體¶
　然後心彌靜而智彌遠神愈默而照愈章¶
　理極而自通不思而玄覽非夫至聖至神¶
　其孰能與於此哉斯固靈眞之要樞重玄¶
　之妙道也¶
　　　用道篇第二(無非利物上合天心/克己歸仁化行刑措)¶
天不可信墜不可信人不可信心不可信惟¶
道可信賢主秀士豈可知哉昔者桀信天與¶
<pb:KR5c0141_HFL_001-010a>¶
其祖四海已不勤於道天奪其國以授殷紂¶
亦信天與其祖四海己不躬於道天奪其國¶
以授周¶
　與猶以也祖猶主也夏桀殷紂耽淫奢縱¶
　自云有命禀於上天窮凶肆虐不修其道¶
　故天奪其國以授於湯武¶
今夫墮𣎭(音/農)信墜實生百穀不力於其道墜¶
竊其菓稼而荒翳之¶
　墮農之人信墜生穀不勤耘耕稂莠荒蕪¶
　故不能獲菓稼¶
<pb:KR5c0141_HFL_001-010b>¶
齊后信人之性酬讓不明於其道舉全境以¶
付人人實鴟義而有其國¶
　后君也齊簡公也信人性不明酬讓爲陳¶
　恒之所弑而取其國鴟義喻貪殘也¶
凡人不修其道隨其心而師之營欲茂滋灾¶
疾朋釁戕身損壽心斯害之矣¶
　人自師心不遵聖教營欲熾盛百殃斯集¶
　此乃心爲身害朋猶群也釁猶動也戕害¶
　者也¶
故曰惟道可信¶
<pb:KR5c0141_HFL_001-011a>¶
　道者坦蕩恬怡無所染著人能虚心歸道¶
　則身命保全也¶
天墜非道不能悠乆¶
　天得一以清地得一以寧¶
蒼生非賢不能靖順庶政非材不能龢理¶
　賢材皆用道以理物¶
夫用道之人不露其用福滋萬物歸功無有¶
　潜功密濟百姓謂我自然¶
神融業茂靈慶悠長¶
　融通也神理通達德業榮茂積善所鐘慶¶
<pb:KR5c0141_HFL_001-011b>¶
　流後裔也¶
知而辨之謂之識知而不辨謂之道識以理¶
人道以安人¶
　辨析事物使人去惡就善所以理人也含¶
　弘沖寂無所毀譽所以安鎭浮競也¶
夫雞𠨱(音/辰)而作負日任勞流汗灑墜夜分僅¶
息□夫之道也¶
　雞晨謂雞鳴之旦也夜分中夜負日爲日¶
　所曝也僅少也¶
俯拾仰取鋭心錐撮力思搏精希求利潤賈¶
<pb:KR5c0141_HFL_001-012a>¶
竪之道也嚥氣谷神宰思損慮超遥輕舉日¶
精鍊仙高士之道也¶
　嚥氣胎息五牙之類也谷養也宰割也日¶
　精吸日精也鍊仙鍊質專而乃昇仙也¶
剸情耑想畢志所事倫揆忘寢謀效位司人¶
臣之道也¶
　專情正想盡忠於所事之君導理揆度效¶
　功於所司之位是人臣之道也¶
清心省念察驗近習務求才良以安萬姓人¶
主之道也¶
<pb:KR5c0141_HFL_001-012b>¶
　清心寡嗜慾也省念無私也近習謂近臣¶
若由是類之各順序其志度不替𡫩(音/塞)其業¶
履是爲天下有道¶
　農夫賈竪各保其業明君賢臣各修其道¶
　則天下順序而業履安定者也¶
導筋骨則形全翦情欲則神全靖言語則福¶
全□(音/尅)此三全是謂清賢道德盛則鬼神助¶
信義敦則君子合禮義備則小人懷有識者¶
自是無識者亦自是有道者靜默闇鈍者亦¶
靜默物固有似是而非似非而是先號後笑¶
<pb:KR5c0141_HFL_001-013a>¶
始吉終凶身可親而才不堪親才可敬而身¶
不堪敬敬甚則不親親甚則不敬親之而䟽¶
䟽之而親恩甚則怨生愛多則憎至有以速¶
爲貴有以緩爲貴有以直爲貴有以曲爲貴¶
百事之宜其由甚微不可不知是故智者難¶
之靜則神通窮則意通貴則語通富則身通¶
理勢然也¶
　王本云理勢使然也¶
同道者相愛同蓺者相嫉同與者相愛同取¶
者相嫉同病者相愛同壯者相嫉人情自然¶
<pb:KR5c0141_HFL_001-013b>¶
也¶
　情通無求則相愛爭能尚勝則相嫉勢使¶
　然也¶
才多而好謙貧賤而不諂處勞而不爲辱貴¶
富而益恭勤可謂有德者也¶
　　　政道篇第三(順天行令不擇親踈/異域同歸望風而靡)¶
人無法以知天之四時寒暑日月星𠨱之所¶
行若知天之四時寒暑日月星𠨱之所行當¶
則諸生血氣之類皆得其處而安其産矣人¶
臣亦無法以知主之賞罰爵禄之所加若知¶
<pb:KR5c0141_HFL_001-014a>¶
主之賞罰爵禄之所加宜則親䟽遠近賢不¶
肖皆盡其才力而以爲用矣信全則天下安¶
信失則天下危夫百姓勤勞財物殫盡則爭¶
害之心生而不相信矣人不相信由政之不¶
平也政之不平吏之罪也吏之有罪刑賞不¶
齊也刑賞不齊主不勤明也夫主勤明則刑¶
賞一刑賞一則吏奉法吏奉法則政下宣政¶
下宣則民得其所而交相信矣是知天下不¶
相信者由主不勤明也亢倉子居息壤五年¶
　息壤是周地名也¶
<pb:KR5c0141_HFL_001-014b>¶
靈王使祭公致篚帛與紉璐¶
　靈王周靈王也祭公周之卿士也璐美玉¶
　也靈王慕亢倉之德使祭公致玉帛之禮¶
　以聘之篚盛帛之篚也紉所以貫玉者也¶
曰余末小子否德忝位水旱不時藉爲人若¶
何以禳之¶
　靈王云我淺末小子不明其德忝君寳位¶
　致使水旱失時人遭飢苦故請問禳辟之¶
　方也¶
亢倉子曰水陰沴也陰於國政類刑人事類¶
<pb:KR5c0141_HFL_001-015a>¶
私¶
　沴亂也水陰象陰主刑水又潜流私匿之¶
　類也若刑獄不直人事多私則有沴水之¶
　灾也¶
旱陽過也陽於國政類德人事類盈¶
　旱陽象陽主德陽爲顯盛驕盈之類也若¶
　君不修其德人事盈侈則有大旱之灾也¶
楚以爲凡遭水旱天子宜正刑修德百官宜¶
去私戒盈則以類而消百福日至矣¶
　楚亢倉子名也後皆放此¶
<pb:KR5c0141_HFL_001-015b>¶
鄭有胡之封珪戎弓¶
　胡國名封珪大珪也戎弓弓名也二物本¶
　胡國所有後爲鄭所得也¶
異時失同於荆¶
　異時猶他時也諸侯殷見曰同荆楚之舊¶
　號也蓋時楚大諸侯共朝于楚爲會同之¶
　期而鄭後至也¶
荆曰必得封珪戎弓不然臨兵于汝¶
　荆恃强大欲行非義因鄭後期脅而迫之¶
　將求二物¶
<pb:KR5c0141_HFL_001-016a>¶
鄭君病之駕見亢倉子曰封珪戎弓先君得¶
之胡綿代功實傳章翼嗣¶
　病患也綿歷也翼嗣謂後嗣先君得此二¶
　物敬而藏之欲傳示子孫以爲有功之寳¶
　也¶
今荆恃大而曰必得不然臨兵國危矣寡人¶
欲以他封珪戎弓往若之何¶
　他封珪别珪也¶
亢倉子曰君其少安¶
　勸君少安勿懷憂懼¶
<pb:KR5c0141_HFL_001-016b>¶
今是楚亦有寳於此¶
　亢倉以信義爲寳也¶
飾楚之寳以貰罪於君楚所不能爲¶
　貰賒也偽以他珪欺誑大國取我誠信光¶
　飾而行雖罪可延賒終致後戮陷君於罪¶
　虧我信義故我不能爲也¶
君必致夫眞¶
　勸鄭君勿以他珪往¶
今荆以淺鮮之過而負其威刑申逞不直以¶
耗敚與國荆失諸侯於是乎在諸侯聞之將¶
<pb:KR5c0141_HFL_001-017a>¶
警勸備倫比勤明會同上義固存鄭爲首君¶
姑待之豈必非福¶
　淺鮮小貌也負恃也逞快也倫比猶等倫¶
　也姑且也鄭之失期實爲小過荆恃强大¶
　欲肆威刑脅迫珪弓侵奪與國無德貪取¶
　必失諸侯矣¶
於是以胡珪戎弓往未至郢¶
　郢荆所都¶
荆人聞之¶
　聞亢倉之謀也¶
<pb:KR5c0141_HFL_001-017b>¶
曰彼用聖人之訓辭吾焉取此以暴不直於¶
天下而令諸侯實生心焉遽返其賂而益善¶
鄭焉¶
　暴猶露也遽急也賂即鄭之珪弓也¶
人之情欲生而惡死欲安而惡危欲榮而惡¶
辱天下之人得其欲則樂樂則安不得其欲¶
則苦苦則危若人主放其欲則百吏庶仧具¶
展其欲¶
　放謂放縱也百吏百官也庶菓衆事之長¶
　展申者也¶
<pb:KR5c0141_HFL_001-018a>¶
百吏庶仧具展其欲則天下之人貧者竭其¶
力富者竭其財四人失其序¶
　士農工商失其次序¶
皆不得其欲矣天下之人不得其欲則相與¶
携持保抱逋逃隱蔽漂𣹭(音/流)捃采以祈性命¶
　捃拾也采取也拾取野菓求養性命¶
吏又從而捕之是故不勝其危苦因有群聚¶
背叛之心生若群聚背叛之心生則國非其¶
國也勿貪户口百姓汝走勿壯城池百姓汝¶
疲賦歛不中窮者日窮刑罰且二貴者日貴¶
<pb:KR5c0141_HFL_001-018b>¶
科禁不行國則以傾¶
　中平之也¶
官吏非才則寬猛失所或與百姓爭利由是¶
狡詐之心生所以百姓姦而難知夫下難知¶
則上人疑上人疑則下益惑下既惑則官長¶
勞官長勞則賞不足勸刑不能禁易動而難¶
靜此由官不得人故也政術至要力於審士¶
　力猶勤也¶
士有才行比於一鄉委之鄉¶
　士能和比一鄉則委一鄉之政以任¶
<pb:KR5c0141_HFL_001-019a>¶
才行比於一縣委之縣才行比於一□(音/州)委¶
之□才行比於一國委之國政而後迺能無¶
伏士矣¶
　各得展其才用則無隱伏之士者矣¶
人有惡戾於鄉者則以誨之¶
　戾罪也人有罪惡者則一鄉之長先教誨¶
　之也¶
不改是爲惡戾於縣則撻之¶
　在鄉不改則送上於縣而撻之也¶
不改是爲惡戾於□則移之¶
<pb:KR5c0141_HFL_001-019b>¶
　撻之不改則送州而流移之也¶
不改是爲惡戾於國則誅之而後迺能無逆¶
節矣誠如是舉天下之人一一胸懷無有干¶
背慆慢之萌矣此之謂靖人¶
　賢材獲用暴惡遷善則天下之人安靜也¶
凡爲天下之務莫大求士士之待求莫善通¶
政通政之善莫若靖人¶
　人主通達聖教則士歸之衆賢共治莫善¶
　於靖人也¶
靖人之才蓋以文章考之百不四五¶
<pb:KR5c0141_HFL_001-020a>¶
　文章浮華矯而不實今以文章考覈靖人¶
　之才百中無四五也¶
以言論考之十或一二¶
　有言者不必有德有德者不必有言故十¶
　中或有一二也¶
以神氣靖作態度考之十全八九¶
　賢良心廣體胖神氣沖和動靖態度必合¶
　儀則審而察之十得八九者矣¶
是皆賢王慶世明識裁擇所能爾也¶
　外雖有賢才而主無明識亦不能以裁擇¶
<pb:KR5c0141_HFL_001-020b>¶
夫下王危世以文章取士則翦巧綺濫益至¶
而正雅𦃚(音/素)實益藏矣¶
　末世文章尚於綺靡則雅素之士不來矣¶
以言論取士則浮掞游飾益來而謇諤諍直¶
益晦矣¶
　浮游華飾之士貴則謇諤忠諍之才伏矣¶
以神氣靖作態度取士則外正内邪益尊而¶
清修明實益隱矣¶
　内無明識故任擇不得其人也¶
若然者賢愈到政愈僻令愈勤人愈亂矣¶
<pb:KR5c0141_HFL_001-021a>¶
　用非賢爲賢乃益所以亂¶
夫天下至大器也帝王至重位也得士則靖¶
失士則亂人主勞於求賢逸於任使於呼守¶
天聚人者其胡可以不事誠於士乎人情失¶
宜主所深恤失宜之大莫痛刑獄夫明達之¶
才將欲聽訟或誘之以詐或脅之以威或開¶
之以情或苦之以戮雖作設權異而必也公¶
平¶
　一物失宜明主之所深恤況刑獄之大乎¶
　夫察獄問囚務得其實或有隱匿則設威¶
<pb:KR5c0141_HFL_001-021b>¶
　以脅之或導之以實情或苦之以刑戮雖¶
　權變多端而終無枉濫也¶
故使天下之人生無所於德死無所於怨¶
　理自當生故生無報德理自當死故死無¶
　咎怨¶
夫秉國建吏持刑若此可謂至官至官之世¶
群情和正諸産咸宜愛敬交深上下條固不¶
可摇蕩有類一家苟有違順陵逆安得動哉¶
平王反正既宅天邑務求才良等聞一善喜¶
豫連日¶
<pb:KR5c0141_HFL_001-022a>¶
　平王承幽厲之後天下板蕩無復紀綱於¶
　是撥亂返正東遷洛邑改革前非務求賢¶
　哲得聞一善累日歡悦宅居也天邑即洛¶
　邑也等猶得也¶
左右侍僕累言大臣有賢異者如是踰歲¶
　侍僕左右小臣也見王悦喜承意阿諛也¶
王曰余一人于德不明務求賢異益恐山澤¶
遺逸不舉豈樂聞善以自閉塞哉廼者仄媚¶
僕臣累譽權任頗階左右意余孱昧無能斷¶
明徒唯□(音/共)和依違浸長自賢敗德莫此爲¶
<pb:KR5c0141_HFL_001-022b>¶
多不時匡遏就兹固黨¶
　仄媚邪媚也權任大臣也階昇也孱弱也¶
　依違相依也邪媚小臣稱揚權任階縁左¶
　右共相蒙蔽謂我闇弱不能明察若不遏¶
　絶黨固滋深也¶
於是棄左右近習三人市¶
　謂殺之而曝尸於市也古者刑人於市與¶
　衆共棄之¶
貶庶司尹仧五人¶
　庶司尹仧謂權任大臣也¶
<pb:KR5c0141_HFL_001-023a>¶
曰無令臣君者附下罔上持禄阿意天下聞¶
之稱爲齊明海南之西歸者七國至理之世¶
輿服純□憲令寬簡禁網䟽闊夫輿服純素¶
則人不勝羡¶
　不相企羡¶
憲令寬簡則俗無忌諱禁網䟽闊則易避難¶
犯若人不勝羡則嗜慾希微而服役樂業矣¶
　服從也從於所役之業也¶
俗無忌諱則抑閉開舒而歡欣交通矣¶
　凡所抑閉皆由忌諱今既無忌諱皆得開¶
<pb:KR5c0141_HFL_001-023b>¶
　舒也¶
易避難犯則好惡分明而貴德知耻矣¶
　貴德則不犯知耻則易避¶
夫服伇樂業之謂順歡欣交通之謂和貴德¶
知耻之謂正浮墮之人不勝於順逆節之人¶
不勝於和姦邪之人不勝於正順和正三者¶
理國之宗也衰末之世輿服文巧憲令禳祈¶
　禳祈煩多者也¶
禁網頗僻夫輿服文巧則流相炎慕¶
　俗尚文巧則下人隨流遞相企慕如火之¶
<pb:KR5c0141_HFL_001-024a>¶
　上炎也¶
憲令欀祈則俗多忌諱禁網頗僻則莫知所¶
逭¶
　逭猶逃也¶
若流相炎慕則人不忠潔而耻朴貴華矣俗¶
多忌諱則情志不通而上下膠戾矣莫知所¶
逭則讒禍繁興而衆不懼死矣夫耻朴貴華¶
之謂浮上下膠戾之謂□衆不懼死之謂冒¶
眞正之士不官於浮公直之士不官於□器¶
能之士不官於冒浮□冒三者亂國之梯也¶
<pb:KR5c0141_HFL_001-024b>¶
荆君熊圉問水旱理亂¶
　熊荆之姓圉名¶
亢倉子曰水旱由天理亂由人若人事和理¶
雖有水旱無能爲害堯湯是也¶
　堯時九年洪水湯時七年大旱¶
故周之秩官云人强勝天¶
　秩官周書篇也¶
若人事壞亂縱無水旱日益崩離且桀紂之¶
滅豈惟水旱¶
　一云豈因水旱桀紂之君暴雪奢淫以滅¶
<pb:KR5c0141_HFL_001-025a>¶
　亡非獨水旱也¶
荆君北面遵循稽首曰天不棄不穀及此言¶
也¶
　一本云遵修遵循退行也荆君敬重亢倉¶
　子故稱之曰天不棄不穀王公之卑稱也¶
　亢倉子不棄於我故得及聞此言者也¶
乃以弘璧十朋爲亢倉子壽拜爲亞尹¶
　弘璧大璧也十朋十雙也亞尹小尹也¶
曰庶吾國有瘳乎亢倉子不得已中宿微服¶
違之他邦¶
<pb:KR5c0141_HFL_001-025b>¶
　瘳差也違去也¶
至理之世山無僞隱市無邪利朝無佞禄國¶
産問何由得人俗醇樸¶
　國産鄭大夫公孫喬字子産也¶
亢倉子曰政煩苛則人姦僞¶
　法令滋彰盜賊多矣¶
政省一則人醇樸¶
　其政悶悶其人醇醇¶
夫人俗隨國政之方圓猶蠖屈之於葉也食¶
蒼則身蒼食黄則身黄曰何爲則人富亢倉¶
<pb:KR5c0141_HFL_001-026a>¶
子曰賦斂以時官上清約則人富賦斂無節¶
官上奢縱則人貧句粤之簳鏃以精金鷙隼¶
爲之羽以之掊箠則其與槁樸也無擇¶
　勾粤東粤也簳箭簳也鷙隼鵰鶚之類也¶
　掊箠打擊也爾雅云東南之美者有會稽¶
　之竹箭焉夫勾粤之簳以精金爲簇以隼¶
　翎爲羽用之打擊則同於槁樸無擇猶無¶
　異¶
及夫蕩寇爭□(音/衝)覿武决勝加之駭弩之上¶
則三百步之外不立敵矣¶
<pb:KR5c0141_HFL_001-026b>¶
　排蕩寇敵爭衝决勝加此勾粤之簳於强¶
　弩之上則前無立敵矣¶
蜚景之劍威奪白日氣盛紫蜺以之刲穫則¶
其與刷刃也無擇¶
　蜚景神劍也刷鎌也神劍雖利以穫稻則¶
　同於鎌刃也¶
及夫凶邪流毒沸渭不靖加之運掌之上則¶
千里之内不留行矣¶
　凶邪流毒謂温疫之氣也此神劍能辟凶¶
　邪故威光所行則千里之内未嘗□止也¶
<pb:KR5c0141_HFL_001-027a>¶
夫材有分而用有當所貴善因時而已耳¶
　槁樸刷刃施於常用耳粤簳蜚景以禦凶¶
　災材分所當各因時而貴也¶
昔者明皇聖帝天下和平萬物暢茂群性得¶
極善因時而勿擾者也近古是來天下姦邪¶
者衆正直者寡輕薄趍利者多敦方退靜者¶
鮮姦者出言仧於忠言¶
　巧偽亂眞不能辨也¶
遂使天下之人交相疑害悲夫作法貴於易¶
避而難犯救弊貴於省事而一令除去豪横¶
<pb:KR5c0141_HFL_001-027b>¶
則官人安刑禁必行則官人不敢務私利官¶
人不敢務私利而百姓富史刑曰眚灾肆赦¶
赦不欲數赦數則惡者得計平人生心¶
　惡者得計務益於姦平人生心亦爲不善¶
　也¶
而賢良否塞矣人有大爲賊害官吏捕獲因¶
廣條引誣陷頁良闊遠牽率冀推時序卒蒙¶
赦宥遇賊害者訖無所快自毒而已由是平¶
人遞生黠計吏勞政酷莫能鎭止此由數赦¶
之過也夫人之所以惡爲無道不義者爲其¶
<pb:KR5c0141_HFL_001-028a>¶
有罰也所以勉爲有道行義者爲其有賞也¶
今無道不義者赦之而有道行義者被妎(音/害)¶
而不賞欲人之就善也不亦難乎世有賢主¶
秀士肯察此論¶
　訖猶終也快喜也毒苦也肯可也¶
人怨若非不接人也神怒者非不事神也巧¶
佞甚人愈怨淫祀盛神益怒¶
¶
¶
洞靈眞經卷上¶
<pb:KR5c0141_HFL_001-028b>¶
¶
¶
¶
¶
¶
¶
¶
¶
¶
¶
