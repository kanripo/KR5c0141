# -*- mode: mandoku-view; -*-
#+DATE: 2015-08-29 00:48:10.243797
#+TITLE: 洞靈真經
#+PROPERTY: DZID  DZ0747
#+PROPERTY: SOURCE  正統道藏，三家本，1988，16—731 三卷 洞神部玉訣類
#+PROPERTY: BASEEDITION HFL
#+PROPERTY: WITNESS HFL
#+PROPERTY: LASTPB <pb:KR5c0141_SJB_002-160740b>
#+PROPERTY: JUAN 2
#+PROPERTY: ID KR5c0141
<pb:KR5c0141_HFL_002-001a>¶
洞靈眞經卷中璧十四¶
　　　　　　　何粲注¶
　　　君道篇第四清靜無爲以身帥下¶
始生之者天也養成之者人也¶
　萬物之始生者由乎天也助天而養之由¶
　乎人也¶
能養天之所生而物攖之謂天子¶
　攖擾也人能助天養物而物馴擾之者是¶
　謂天子也昔舜有聖德三徙成都是也¶
天子之動也以全天氣故此官之所以自立¶
<pb:KR5c0141_HFL_002-001b>¶
也立官者以全生也¶
　天不自治故聖人代天以治物者也聖人¶
　不能獨治故立官以輔之立官之由本以¶
　養物貴全天氣不使有虧傷¶
今世之惑主多官而反以害生則失所以爲¶
立官之本矣¶
　後世惑主務在多官官多則政煩政煩則¶
　害物是失立官之本意也¶
草鬱則爲腐樹鬱則爲蠧人鬱則爲病國鬱¶
則百慝並起危亂不禁¶
<pb:KR5c0141_HFL_002-002a>¶
　鬱者氣未通之謂也官多政煩事有擁滯¶
　如草木之成腐蠹也¶
所謂國鬱者主德不下宣人欲不上達也¶
　姦臣蒙蔽故主德不下宣黎庶枉屈故人¶
　欲不上達¶
是故聖王貴忠臣正士爲其敢直言而决鬱¶
塞也克己復禮賢良自至¶
　克損也復反也人君能以謙損反禮則賢¶
　良歸¶
君耕后蠶蒼生自化¶
<pb:KR5c0141_HFL_002-002b>¶
　天子親耕皇后親蠶以身率人則天下化¶
　之也¶
由是言之賢良正可待不可求求得非賢也¶
　君有禮讓賢臣自歸故可待也君無禮讓¶
　雖復求賢賢至乃非賢也¶
蒼生正可化不可刑刑行非理也¶
　君耕后蠶人自效之故可化也身不自爲¶
　而使人爲之人必不從雖復刑之刑行非¶
　至理¶
堯舜有爲人主之勤無爲人主之欲天下各¶
<pb:KR5c0141_HFL_002-003a>¶
得濟其欲¶
　勤謂勞心以養物欲謂私身以奉己也¶
有爲人主之位無爲人主之心故天下各得¶
肆其心¶
　位謂居位而治事心謂求安以自適肆者¶
　申也¶
士有天下人愛之而主不愛者有主獨愛之¶
而天下人不愛者¶
　竭公忠而養天下者則天下愛之狥私情¶
　而媚一人者則其主愛之¶
<pb:KR5c0141_HFL_002-003b>¶
用天下人愛者則天下安用主獨愛者則天¶
下危人主安可以自放其愛憎哉由是重天¶
下愛者當制其情¶
　聖人以天下爲安危者也欲天下之安則¶
　人主不得縱其愛憎當抑制其私也¶
所謂天下者謂其有萬物也所謂邦國者謂¶
其有人衆也夫國以人爲本人安則國安故¶
憂國之主務求理人之材¶
　天下以萬物爲多邦國以人衆爲富憂國¶
　家者不可不任賢以輔己也¶
<pb:KR5c0141_HFL_002-004a>¶
玉之所以難辨者謂其有𥑋石也金之所以¶
難辨者謂其有鍮石也¶
𥑋石似玉鍮石似金猶姦人外正内邪亦¶
　難辨也¶
今夫以隼翼而被之鷃視而不明者正以爲¶
隼明者視之乃鷃也¶
　隼鷹也鷃雀也¶
今夫小人多誦經籍方書或學奇技通說而¶
被以青紫章服使愚者聽而視之正爲君子¶
也明者聽而視之乃小人也¶
<pb:KR5c0141_HFL_002-004b>¶
　奇技異藝也通說雜說也¶
故人主誠明以言取人理也以才取人理也¶
以行取人理也人主不明以言取人亂也以¶
才取人亂也以行取人亂也¶
　人主明者以言行取人盡皆理也主昏昧¶
　雖以言行取人盡皆亂也¶
夫聖主之用人也貴耳不聞之功目不見之¶
功口不可道之功而百姓暢然自理矣¶
　夫賢良之治世也不顯其名不彰其用不¶
　稱其能潜功密濟理自玄暢名迹不生人¶
<pb:KR5c0141_HFL_002-005a>¶
　無企尚故聖主貴之也¶
若人主貴耳聞之功則天下之人運貨逐利¶
而市譽矣¶
　若人主貴聞臣下之功則姦人運其財貨¶
　隨逐便利以市聲譽也¶
貴目見之功則天下之人恢形異藝而爭進¶
矣¶
　恢誕形容奇異技藝夸企爭進愈亂天下¶
　矣¶
貴可道之功則天下之人習舌調吻而飾辭¶
<pb:KR5c0141_HFL_002-005b>¶
矣¶
　利口便辯虚而不實¶
使天下之人市譽爭進飾辭見達者政敗矣¶
　爭名尚能則正理之道衰矣¶
人主皆知鏡之明己也而惡士之明已也鏡¶
之明己也功細士之明己也功大知其細失¶
其大不知類也¶
　鏡知形之好醜士知心之善惡正形之功¶
　細正心之功大今人主乃貴其細而失其¶
　大豈不惑哉¶
<pb:KR5c0141_HFL_002-006a>¶
於呼人主清心省事人臣恭儉守職太平立¶
致矣而世或難之吾所不知也若人主方寸¶
之墜不明不斷則天地之宜四海之内動植¶
萬類咸失其道矣¶
　方寸之地謂心之所居也動謂含氣之類¶
　植謂草木之類也¶
以耳目取人者官多而政亂¶
　取聞見之功則飾偽者衆爭進者多主不¶
　能辨故官多而政亂也¶
以心慮取人者官少而政清¶
<pb:KR5c0141_HFL_002-006b>¶
　用心愿神識而得人者其官甚寡其政甚¶
　治也¶
是知循理之世務求不可見不可聞之材澆¶
危之世務取可聞可見之材嗚呼人主豈知¶
哉以耳目取人人皆敚𣀮以買譽以心慮取¶
人人皆靜正以勤德吏靜正以勤德則不言¶
而目化吏𣀮敚以買譽則刑之而不𤰵(音/畏)世¶
主豈知哉¶
　　　臣道篇第五(盡忠竭力/謀效所司)¶
夫國之將興也朝廷百吏或短或長或醜或¶
<pb:KR5c0141_HFL_002-007a>¶
美或怡或厲或是或非¶
　醜惡也怡悦也厲嚴厲也¶
雖聽其言觀其貌有似不同然察其志澂其¶
心盡於爲國所以剛訐不怨黜退不愕議得¶
其中無違乎理故天不惑其時墜不乏其利¶
人不亂其豈鬼神開贊蠻夷柔同保合大和¶
萬物化育¶
　國之興也朝廷禄位務盡其忠各竭其能¶
　力行公正無有阿私故天時不忒地利不¶
　乏人事不亂鬼神祐助遠方柔服也¶
<pb:KR5c0141_HFL_002-007b>¶
國之將亡也朝廷百吏姿貌多美顔色諧和¶
詞氣華柔動止詳潤¶
　亡國之臣外雖和順内懷猜忌各徇其私¶
　闇相謀害¶
雖觀其貌聽其言有若歡洽然察其志澂其¶
心盡在競位所以聞奇則怪見異必愕相嫉¶
相蒙遂喪其道故天告灾時墜生反物¶
　天反時爲灾地反物爲祅¶
人作凶德鬼神閒禍¶
　閒猶伺也¶
<pb:KR5c0141_HFL_002-008a>¶
戎狄交侵喪亂弘多萬物不化夫不傷貨財¶
不妎人力不損官吏而功成政立下阜百姓¶
上滋主德如此者忠賢之臣也若費財煩人¶
危官苟效一時功利規賞於主不顧過後貽¶
災於國如此者姦臣也至理之世官得人不¶
理之世人得官邾龍𧡌問事君亢倉子曰既¶
策名而臣人者心莫若公¶
　無阿私也¶
貌莫若和言莫若正公不欲靈和不欲雜正¶
不欲犯¶
<pb:KR5c0141_HFL_002-008b>¶
　君不見察亦不欲犯顔而諫也¶
古之清勤爲國修政今之清勤爲身修名夫¶
爲國修政者區處條别動得其宜合於大體¶
爲身修名者區處條别致遠不通拘於小節¶
是知心以道爲主抵事得其所心以事爲主¶
抵物失其所¶
　以道爲主公心也以事爲主私情也抵者¶
　觸也¶
臣居上位不諫下位不公不合贍其禄¶
　贍賙給也¶
<pb:KR5c0141_HFL_002-009a>¶
君不嚴敬大臣不彰信小臣不合官其朝有¶
才者不必忠忠者不必有才臣不患不忠適¶
恐盡忠而主莫之信主不患不信適恐信之¶
而莫能事事¶
　事事猶用事也¶
上等之人得其性則天下理中等之人得其¶
性則天下亂明主用上等之人當委以權宜¶
便豈肆其所爲¶
　上等之人謂賢良也公平正直無所阿私¶
　使之莅職信能匡贊雖權變有時必歸於¶
<pb:KR5c0141_HFL_002-009b>¶
　正也¶
用中等之人則當程課其功示以賞罰¶
　中等之人謂藝能之士見善則遷見惡則¶
　染故人主以賞罰制之也¶
　　　賢道篇第六(克己復禮/賢良自至)¶
賢良所以屢求而不至難進而易退者非爲¶
愛身而不死王事適恐盡忠而主莫之信耳¶
自知有材識之人外恭謹而内無憂其於衆¶
也龢正而不狎親之則彌莊䟽之則退去而¶
不怨窮厄則以命自寬榮達則以道自正人¶
<pb:KR5c0141_HFL_002-010a>¶
有視其儀賢也聽其聲賢也澂神課識或負¶
所望夫賢人其見用也入則諷譽出則龔默¶
職司勤辦居室儉閑¶
　諷謂刺君之過譽謂稱君之美龔默靜愼¶
　也辦治也閑謂防閑¶
其未見用也藏身於衆藏識於目藏言於口¶
飽食安步獨善其身貞而不怨智者不疑豈¶
識者不疑人有識之士行危而色不可䟽言¶
遜而理不可拔¶
　謂遇濁世不變其志行雖危而色常和言¶
<pb:KR5c0141_HFL_002-010b>¶
　雖遜而理確然¶
凡謂賢人不自稱賢¶
　自伐者無功故非賢¶
效在官政功在事事¶
　驗其官政察其用事賢不肖可辯也¶
太平之時上士運其識中士竭其耐小人輸¶
其力齊有掊子者材可以振國行可以獨立¶
　振濟也獨立謂德行孤標不可傾拔¶
事父母孝謹鄉黨恭循念居貧無以爲養施¶
信義而游者乆之矣所如寡合或爲乗時夸¶
<pb:KR5c0141_HFL_002-011a>¶
毗者所蚩紿¶
　如往也本作所蚩往紿音待一云始於是¶
　也寡合少諧偶也夸毗矜恃也蚩笑也紿¶
　欺也¶
於是負杖步足問乎亢倉子曰吾聞至人忘¶
情¶
　至人虚懷與道合體故忘情也¶
黎人不事情¶
　黎衆也智力愚昧不能用情也¶
存情之曹務其教訓而尊信義¶
<pb:KR5c0141_HFL_002-011b>¶
　曹輩也中人存情以信義爲尊¶
吾乃今不知爲工¶
　工猶能也躬行信義所往寡合不知其所¶
　爲能¶
受不信爲信¶
　世有受人之不信將以爲信也¶
信而不見信爲信¶
　有實爲信而不爲人所見信乃自以爲信¶
爲勤慕義爲義¶
　人有本非義而以慕義爲義乃爲人所稱¶
<pb:KR5c0141_HFL_002-012a>¶
　義也¶
義而不俟義爲義¶
　有實爲義而不待人稱義亦常自爲義也¶
然則信義之士常獨厄隨退胡以取貴乎時¶
而教理之所上也亢倉子俯而循袵□而譆¶
超然而歌¶
　衽衣襟也譆歎聲也超然高舉之貌¶
曰時之陽兮信義□(音/昌)¶
　時之陽喻君有道也有道則信義昌也¶
時之默兮信義伏¶
<pb:KR5c0141_HFL_002-012b>¶
　時之默喻君暗昧也君暗昧則信義伏藏¶
陽與默昌與伏汩吾無誰私兮羌忽不知其¶
讀¶
　汩亂也羌發聲也讀猶云也夫時有治亂¶
　故用有行藏陽則與時俱昌默則與時俱¶
　伏隨流任運寧有私耶今乃問我不知其¶
　云也¶
夫運正性以如適而物莫之應者眞不行也¶
夫眞且不行謂之道喪¶
　信義者正性之用也眞者正性之本也¶
<pb:KR5c0141_HFL_002-013a>¶
道喪之時上士乃隱隱之爲義有可𤓸(音/爲)也¶
　時有否泰莫得長爲¶
莫可爲者有可用也邦有道則智邦無道則¶
愚¶
　有時而用¶
故莫可用者也¶
　用有行藏莫得長用¶
祭公問賢材何從而致亢倉子曰賢正可待¶
不可求材愼在求不愼無¶
　材在求而擇之不愼無材¶
<pb:KR5c0141_HFL_002-013b>¶
若天子靜大臣明刑不避貴澤不隔下則賢¶
人自至而求用矣賢人用則四海之内明目¶
而視清耳而聽坦心而無鬱矣天自成地自¶
寧萬物醇化鬼神不能靈¶
　天下醇和故鬼神不能見靈怪¶
故曰賢正可待不可求若天子勤明大臣和¶
理之求士也則恢弘方大公直靖人之才至¶
若天子苛察大臣躁急之求士也則心巧¶
應毁方破道之才至若天子疑忌大臣巧隨¶
之求士也則奇姓異名仄媚怪術之才至若¶
<pb:KR5c0141_HFL_002-014a>¶
天子自賢大臣固位之求士也則事文逐譽¶
貪濁浮麗之才至若天子依違大臣回佞之¶
求士也則外忠内僻清毒言和之才至故曰¶
才愼在求不愼無昔者黄帝得常仙封鴻𢇼¶
(音/鬼)容丘(音/丘)¶
　三人黄帝臣也¶
商王得伊尹中興得甫申¶
　中興周宣王也甫仲山甫也申申伯¶
齊桓得甯籍¶
　即甯戚也¶
<pb:KR5c0141_HFL_002-014b>¶
皆由數君體道邁仁布昭聖武思輯光明寬¶
厚昌正而衆賢自至而求用非爲簡核而得¶
之也¶
　邁行也輯睦也簡核猶擇也¶
祭公曰夫子云賢人不求而自至亦有非賢¶
不求而自至者乎亢倉子曰夫非賢不求而¶
自至者固衆矣夫天下有道則賢人不求而¶
自至天下無道則非賢不求而自至人主有¶
道者寡無道者衆天下賢人少不肖者多是¶
知非賢不求而自至者多矣祭公曰賢固濟¶
<pb:KR5c0141_HFL_002-015a>¶
天下材亦能濟天下俱濟天下賢與材安異¶
耶亢倉子曰窘乎哉其問也¶
　窘迫也言所問切迫¶
夫功成事畢不徇封譽恭退朴儉之謂賢¶
　徇求也功成不居其位守恭謙以自牧也¶
功成事畢榮在禄譽光揚滿志之謂材賢可¶
以鎭國材可以理國所謂鎭者龢寧無爲人¶
不知其力¶
　至德潜化人莫能知之也¶
所謂理者勤率其事人知所於德¶
<pb:KR5c0141_HFL_002-015b>¶
　人賴其功故推德於己也¶
一賢統衆材則有餘衆材度一賢猶不足如¶
是賢材之殊域¶
　一賢雖少統領衆材尚有餘德衆材雖多¶
　比度一賢猶不能及¶
有居山林而諠者有在人俗而靜者有諠而¶
正者有靜而邪者也¶
　言求賢不可不察其邪正矣¶
凡視察其貌鄙俗而能有賢者萬不有一視¶
察其貌端雅而實小人者十而有九¶
<pb:KR5c0141_HFL_002-016a>¶
　言賢人難得也¶
夫不鍊其言而知其文不責其儀而審其度¶
不采其譽而知其善不流其毁而斷其寳可¶
謂有識者也¶
　不待流言毀謗而知其惡情也¶
¶
¶
洞靈眞經卷中¶
¶
¶
<pb:KR5c0141_HFL_002-016b>¶
¶
¶
¶
¶
¶
¶
¶
¶
¶
